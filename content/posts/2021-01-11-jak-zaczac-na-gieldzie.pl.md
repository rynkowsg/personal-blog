---
title: "Jak zacząć na giełdzie?"
slug: "jak-zaczac-na-gieldzie"
date: 2021-01-11T17:44:47Z
---

Otrzymałem to pytanie od znajomego jak zacząć inwestować na giełdzie.
Wiadomość zawierała również poniżse zdanie:

> _żeby w tych dziwnych czasach nie trzymać kasy, tylko mieć coś w ręce_

Pomyślałem, że napiszę w więcej niż paru słowach.


## Styl gry

Jest wiele podejść jak korzystać z rynków finansowych.
Dwa bieguny, które ja wyróżniam to:

- orientacja na wartość — znajdź dobrą i niedowartościowaną firmę i czekaj, aż większość też dostrzeże tę wartość,
- orientacja na cenę — znajdź metodę jak zarabiać na zmianie cen w oderwaniu od podmiotu, którego dotyczy.

Jest to pewne uproszczenie i jak się domyślasz oba style się miksują, ale każdy stroni do jednego lub drugiego.
To, który styl jest dla Ciebie, zależy od Ciebie, od Twoich oczekiwań, Twojej tolerancji do ryzyka
i od czasu, jaki jaki jesteś w stanie poświęcić.

Kolejnym kryterium jest cel, który chcesz osiągnąć.
Możesz jednocześnie inwestować w wartość w długim terminie w jednym portfelu
(odkładać pieniądze na jakiś cel albo po prostu akumulować bezpiecznie kapitał),
a w innym portfelu grać agresywnie (np. grając pod jakieś wydarzenia,
grając na spadki albo próbując "płynąć na fali" jakiejś bańki).

Nie ma stylu lepszego czy gorszego. Zwolennicy jednego i drugiego są na rynku potrzebni.
To który styl Ci bardziej leży odkryjesz prędzej czy później.


## Nauka — teoria, praktyka i jeszcze raz teoria

W zależności od tego, co chcesz robić, są pewne grupy wiedzy, które trzeba przyswoić.
Nie będziesz inwestował w wartość, jeśli nie nauczysz się oceniać fundamenty spółki.
Nie będziesz wykorzystywać opcji, jak nie będziesz wiedział jak się w ogóle do nich zabrać.
Musisz "wiedzieć, z czym to się je".
Poza tym książki mogą ostrzec Cię przed błędami czy też pułapkami naszego umysłu.
Możemy sobie mówić, "ha, to nie ja", ale jak przychodzi co do czego, wszyscy popełniamy w kółko te same błędy.

Dalej jest praktyka. Bez praktyki nie ma postępów. Załóż konto u brokera i powoli, małym kapitałem należy zacząć.
Robić coś, cokolwiek. Kup coś na próbę. w ten sposób nabierzesz zaufania do brokera.
Na początek lepiej operować mniejszym kapitałem.
Z czasem się oswoisz, będziesz pewniejszy w poruszaniu się na rynku.

I jeszcze raz teoria. Stopniowo, czytając kolejną książkę, słuchając kolejnego wywiadu,
krok po kroku teoria i praktyka zaczną Ci się zazębiać. Coś kliknie raz na jakiś czas.
Nie da się łyknąć parę książek na raz, ileś godzin wideo i już wiedzieć, i już rozumieć wszystko.
Wiedza w tej branży tak jak i w każdej innej potrzebuje czasu, żeby się uleżeć.

Osobiście polecałbym nie ograniczanie się też tylko do technikaliów.
Ekonomia i historia również są istotne. Tym istotniejsze, im dłuższy horyzont czasowy.

Nauka każdej dziedziny, umiejętności, w tym inwestowania, to maraton nie sprint.
Ważne, żeby mieć postęp każdego tygodnia lub miesiąca.
Niezależnie jak mały jest. Poprawa działa jak procent składany.
Dla przykładu postanówmy optymalizować siebie czy poprawiać jakiejś umiejętność w tempie 1% tygodniowo.
Niby mało, ale daje postęp rzędu 67% w skali roku, 1300% w skali 5 lat.


## Dziennik inwestora

Sam dopiero od niedawna prowadzę dziennik inwestora, ale gorąco polecam to rozwiązanie.
Jak to mawiają, nie sztuką jest kupić, sztuką jest sprzedać.
Będziesz w takiej sytuacji, że będziesz miał pozycję, i będziesz się zastanawiał co zrobić. Zamknąć, czy nie?
Zwykle jest tak, że nie pamiętamy tego, dlaczego otwieraliśmy te pozycje? Co nami kierowało?
Jakie były nasze oczekiwania? Do tego emocje wchodzą w grę i one jeszcze bardziej komplikują sytuację.

A z dziennikiem?
Możesz wrócić do planu, który miałeś i wykonać teraz to, co w planie było ustalone. Na zasadzie kontraktu -
taki a taki miał być plan, X mam zrobić jak stanie się Y, Y się stało wczoraj, więc robię X
i dotrzymuję kontraktu z samym sobą.

A emocje? Analiza takiego planu pozwala lepiej sobie radzić z emocjami.
Wracasz nie jako do stanu mentalnego siebie, logicznie kalkulującego co robisz.

Ponadto notujemy nasz progres. Nasze błędy.
Rady, swego rodzaju, instrukcję działania, dla nas samych następnym razem, żeby nie popełnić błędu X.
I mimo że możemy się starać ich unikać, ucząc się o błędach innych i tak błędy będziemy popełniać.
Najlepiej ich unikać, słuchając samego siebie, z przeszłości.


## Mój styl

Mój styl jest bliższy orientacji na wartość. A mój cel to ochrona i stabilne pomnażanie kapitału.
Staram się szukać informacji o tanich aktywach, o okazjach cenowych, o zdołowanych sektorach czy surowcach.
Regularnie odkładać pieniądze i inwestować je.
Czasem przychodzi mi pomysł zajmowanie czysto spekulacyjnych pozycji (jak ostatnio pomysł o ujeżdżaniu bańki),
ale próbowałem tego i wiem, że nie mam na to nerwów i przestrzeni mentalnej.

Jak powiedział niedawno Jim Rogers, to zadziwiające jak większość ludzi nie rozumie, jak działa świat.
Nie rozumie, bo bez zrozumienia ekonomii, finansów i polityki nie da się zrozumieć.
Zrozumienie jednak pozwala wiedzieć, co się dzieje i przewidywać co może się stać.
Staram się czytać, chociaż nie czytam tyle, ile bym chciał.
Jestem przekonany, że wszystkie możliwe scenariusze już się rozegrały w przyszłości,
a ich wcześniejsza znajomość pomoże rozpoznać ich kolejne odsłony.

Lepiej być niedoinformowanym, niż źle poinformowanym.
Wbrew pozorom, słuchanie polityków, oglądanie wiadomości i czytanie gazet nie mówi nam tego,
co się dzieje na świecie, a jedynie wprowadza błędne fundamenty pod nasze zrozumienie świata.
Politycy 'naginają rzeczywistość' żeby zachować status quo. Media z kolei moderują informacje.
Z różnych powodów: aby utrzymać oglądalność, aby nie narazić się rządkowi,
aby przyciągnąć reklamodawców, aby ich nie stracić (nie stracić finansowania).
Zrozumiesz lepiej, co się dzieje na świecie, przeczytawszy jedną książkę o ekonomii lub historii,
niż oglądając przez rok wiadomości w mediach.


## Konkrety

Jakieś konkrety na deser.

Brokerzy:
- lokalnie w PL: Bossa, XTB _(sam korzystałem tylko z Bossy, ale wiem że XTB ma kursy i sporo wideo szkoleniowego)_
- globalne: Interactive Brokers _(mój główny broker)_

Parę książek (na początek):
- [Bastiat Frederic "Co widać i czego nie widać"](https://lubimyczytac.pl/ksiazka/284976/co-widac-i-czego-nie-widac)
- [Murray N. Rothbard "Tajniki bankowości"](https://lubimyczytac.pl/ksiazka/118463/tajniki-bankowosci)
- [Adam Zaremba "Giełda Podstawy inwestowania"](https://lubimyczytac.pl/ksiazka/261179/gielda-podstawy-inwestowania-wydanie-iii-zaktualizowane)
- [Trader21 "Inteligenty Inwestor XXI"](https://www.inteligentnyinwestor.pl/)

Newsy / spojrzenie na świat:
- wywiady z [Marc Faber](https://www.youtube.com/results?search_query=Marc+Faber)
  i [Jim Rogers](https://www.youtube.com/results?search_query=Jim+Rogers) [EN]
- [wywiady](https://www.youtube.com/results?search_query=Lyn+Alden) i bezpłatny [newsletter Lyn Alden](https://www.lynalden.com/) [EN]
- [independenttrader.pl](https://independenttrader.pl) [PL]


## Ostatnie słowa

Trochę odpłynąłem od samej giełdy.
Mimo to, przy stylu, jaki ja preferuję, nie można odrywać tematu giełdy i oszczędzania od otoczenia,
w jakim się znajdujemy. Decyzje polityczne i ekonomiczne odgrywają bardzo duże znaczenie dla naszych portfeli.
W moim odczuciu im więcej rozumiesz o świecie,
tym lepiej jesteś do niego przystosowany i lepsze wyniki będziesz miał w długim terminie.
